---
date: 2019-01-08
category: blog
tags: piráti
layout: post
author: Jiří Dohnal
authorId: jiri.dohnal
title: TZ
image: articles/2018/2018-11-01-komunalni-volby.jpg
---

*Piráti byli dne 20. 12. 2018 vyzváni stranami takzvaného "Memoranda", tedy ANO, TOP09 & STAN a ODS, abychom prioritizovali své požadavky, které jsme předložili v rámci povolebního vyjednávání s těmito stranami. Piráti podmínili další vyjednávání o koalici splněním 4 požadavků (pozice starosty, čtyři místa v radě a gesce školství pro Piráty a to, že dosavadní starosta MČ Praha 11 Ing. Petr Jirava (ANO) nebude členem nově zvolené rady).*

*V uplynulých týdnech proběhlo několik jednání pracovní skupiny pro oblast školství, kde jsme představili naše názory na další vývoj školství na Jižním Městě. Zúčastnily se všechny zainteresované strany. Ve výsledku těchto jednání byly podle našeho názoru překonány veškeré nejasnosti vrámci rozvoje školství na Praze 11 a tudíž považujeme tuto prioritu z našeho pohledu za vyřešenou.*

Dalším našim požadavkům jsme na žádost stran "Memoranda" přiřadili následující pořadí:

1. Pozice starosty pro Piráty
2. Čtyři radní pro Piráty
3. Nepřítomnost Ing. Petra Jiravy (ANO) v RMČ

*Na základě našeho návrhu koalice pro Prahu 11, kde uvádíme formát rady - čtyři radní a post starosty pro Piráty a pět radních pro strany "Memoranda", jsme dnes požádali ANO, TOP09 & STAN a ODS, aby nám předložily své nominanty pěti potencionálních radních včetně jejich gescí a to do termínu 14. 1. 2019 12:00 hodin.*

Česká pirátská strana získala v komunálních volbách 18,55 % a 9 zastupitelských mandátů z celkových 45. Ze sedmi politických stran a hnutí, které mají své zástupce v novém zastupitelstvu Městské části Praha 11, se stala druhým nejsilnějším subjektem.
Piráti na Praze 11 vyjednávají v souladu s předem schválenou a transparentně zveřejněnou povolební strategií, která jasně definuje možnosti vzniku a podpory koalice a rady městské části. Piráti prosazují variantu silné a efektivní koalice, která bude řešením povolební situace na Jižním Městě pro volební období 2018 až 2022.

# Výsledky voleb:

- Hnutí pro Prahu 11, 24,74 %, 13 zastupitelů
- Česká pirátská strana, 18,55 %, 9 zastupitelů
- ANO 2011, 14,91 %, 7 zastupitelů
- TOP 09 a Starostové a nezávislí, 11,78 %, 6 zastupitelů
- Občanská demokratická strana, 10,63 %, 5 zastupitelů
- Jižní Město - náš domov, 6,03 %, 3 zastupitelé
- Svoboda a přímá demokracie - Tomio Okamura (SPD), 5,05 %, 2 zastupitelé

Volební účast byla 44,35 %.


V Praze dne 8. 1. 2019
Jiří Dohnal, předseda MS Piráti Praha 11 Tel. +420 608 770 778
E-mail: jiri.dohnal@pirati.cz

# Příloha:

- [Tisková zpráva ze dne 1.11.2018 - Prohlášení Pirátů Praha 11 k povolebnímu vyjednávání koalice na Jižním Městě](https://praha11.pirati.cz/tiskove-zpravy/komunalni-volby-11/)
- [Tisková zpráva ze dne 13.11.2018 - Setkání s Hnutím pro Prahu 11](https://praha11.pirati.cz/tiskove-zpravy/komunalni-volby-12/)
- [Tisková zpráva ze dne 6.12.2018 - Piráti na Praze 11 ukončili vyjednávání o koalici s Hnutím pro Prahu 11](https://praha11.pirati.cz/tiskove-zpravy/ukonceno-vyjednavani/)
- [Komentář Pirátů Praha 11 k vývoji vyjednávání koalice na Jižním Městě ze dne 17.12.2018](https://praha11.pirati.cz/tiskove-zpravy/komentare-k-vyjednavani-koalice-praha-11/)
- [Naše Povolební strategie](https://praha11.pirati.cz/komunalni-volby-2018/povolebni-strategie/)